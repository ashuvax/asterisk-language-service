זֶה הַקּוֹד / אָמוּר לַעֲבוֹד,

אֶת חֶלְקוֹ כָּתַבְתִּי / וְהַשְּׁאָר הֶעְתַּקְתִּי.

רוּבּוֹ כְּבָר נִבְדַּק / וְנִטְחַן לוֹ עַד דַּק,

וּבְאוֹפֶן כְּלָלִי / שַׁיָּיךְ הוּא רַק לִי.

אִם חָפְצָה נַפְשְׁכֶם / הַעְתִּיקוּהוּ לָכֶם,

לְשִׁימּוּשְׁכֶם הַחוֹפְשִׁי /  מִסְחָרִי אוֹ אִישִׁי.

אַךְ הִנֵּה הַבְהָרָה / אוֹ לְמַעֲשֶׂה אַזְהָרָה,

אָמְנָם הַקּוֹד הוּא פָּתוּחַ / אַךְ לֹא לְגַמְרֵי בָּטוּחַ.

וְאֵינִי אַחְרַאִי / לְאֵיזֶה בָּאג אַקְרָאִי,

אוֹ פִּירְצַת אַבְטָחָה / שֶׁבְּטָעוּת נִשְׁכְּחָה.

אִם נִמְצְאָה בְּעָיָה / בַּקִימְפּוּל אוֹ בַּבְּנִיָּה,

בְּאַחְרָיוּתְכֶם לְטַפֵּל / אֶצְלִי זֶה הִתְקַמְפֵּל.

תַּקָּלוֹת אִינְטֶגְרַצְיָה / קְרִיסוֹת בַּוָלִידַצְיָה,

תְּקִיעוֹת בָּאוֹטוֹמַצְיָה / טָעוּיוֹת בָּדוֹקוּמֶנְטַצְיָה,

כָּל אֵלֶּה וָעוֹד / אֵינָן קְשׁוּרוֹת לָקוֹד!

מָה עוֹד אֲבַקֵּשׁ / לֹא מַשְׂכּוֹרֶת אוֹ "קֶשׁ",

רַק אֶת זֶה הַטֵּקְסְט / הוֹסִיפוּ כְּמָנִיפֶסְט,

בְּרָאשֵׁי כָּל קְבָצִים / שָׁם יִהְיוּ נְעוּצִים.

וּבִזְכוּת זֶה הֲרִשְׁיוֹן / תְּבוֹרְכוּ מִגִי"ט עֶלְיוֹן,

הַקּוֹד יִתְלַנְקֵג' / וְהַדְרוֹפְּ יִתְמַרְגֵּ'ג',

וּבָּאג לֹא יִמָּצֵא / אַף לֹא בְּמִקְרֶה קָצֶה.

תַּחַת כָּל קְרִיסָה / תְּשׁוּחְרַר עוֹד גִּירְסָה,

וְכָל פָּאץ' יְסוּבְּמָט / וְכָל טֵסְט יְאוּטְמַט.

לֹא יִשָּׁבֵר הַפְּרוֹדָקְשֶׁן / וְהָקֵץ לְ"דִּיבָּאג-סֵשֶׁן",

חֲרִיגוֹת אֵין בַּתַּקְצִיב / וְשִׁחְזוּרְכֶם יִהְיֶה יַצִּיב.

וְאוֹפְּצִיּוֹת בְּשֶׁפַע / וּפִילָאטִיס בְּשֶׁבַע,

וְתִזְכּוּ תָּ'קּוֹד לְדָקְמֵנְט / מַמָּשׁ בִּלְתִּי יֵאָמֵן,

וְנֹאמַר אָמֵן!